塵劫記(二十六条本)塵劫記序山城州葛野郡嵯峨村人㕝吉田光由頃者介或人扣予柴扉眉毛厮結於是乎自袖裏携四巻書来被需書名輿序践予披之観之實算法霊枢也予問云是誰所作也光由答云我自少時癖算法而諸家算法繁者芟之略者詳之集而大成是我所述也此外難所製算書数巻有之巻而懐之可謂勤矣予於算者不識六輿七為什麼塞其責横点頭者再三雖然不曽饒終弗獲黙止付輿毛先生毛先生突出日夫算者自天地定位萬物流形以来其数及萬有一千五百二十零数其外更有刻限数人息数不暇縷数加之伏羲始書八卦周公叙述九章陽数為奇陰数為隅老陽二十五老陰二十五脗合五十数為大桁数既又起律呂七均法宮数者法八十一商数者法七十二角数者法六十四微数者法五十四羽数者法四十八変宮数者法四十二変徴数者法五十六挙算極数言之則有一十百千萬億兆京垓秭壌溝澗正載極萬匕極曰恒河沙萬匕恒河沙曰阿僧祇萬匕阿僧祇曰那由他萬匕那由多曰不可思議萬匕不可思議曰無量大数也挙小数言之則有埃塵繊微忽絲毫釐分文両斤挙粮数言之則有粟圭撮勺合舛斗斛挙田数言之則有忽絲毫釐分歩畝反町然矧算法者濫觴於黄帝時隷首作算数而寖備六芸之一故名算芸者無不庸以故光由作為此書自此観其書知其人名垂無窮挙一明三為後人亀鑑是以掌内識乾坤者必矣且為題其首日之曰塵劫記蓋本塵劫来事絲毫不隔之句莫謗予好維時寛永四年丁卯秋八月日亀毛舜岳贋衲玄光為之序此新編塵劫記吉田光由開板鏤梓以壽其伝自今以後行于世為算法指南者如合符節後生勉旃勿軽忽于時寛永第四暦龍集彊梧単閼仲穐好日辰西嶺舜岳野釈玄光以跋